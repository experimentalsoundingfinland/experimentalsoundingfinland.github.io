---
layout: post
title: "Soiva Taidehalli: Heli Hartikainen – CHRONOVARIATIONS"
date: 2025-03-15T17:00:00+02:00
event_start: 2025-03-15T17:00:00+02:00
event_end: 2025-03-15T19:00:00+02:00
venue: "Porvoon Taidehalli"
address: "Läntinen Aleksanterinkatu 1, Porvoo"
ics_file: "2025-03-15-ivs8ivh6.ics"
created_date: 2025-03-11T12:53:08.000Z
---

Äänitaiteilija Heli Hartikaisen teos CHRONOVARIATIONS on sävelletty tenorisaksofonille, live-elektroniikalle ja resonoiville metalliobjekteille. Teemat teoksen keskiössä ovat resonanssi, ajan käsite ja kehkeytyminen. Heli Hartikainen on rajoja rikkova saksofonisti, klarinetisti, säveltäjä ja äänitaiteilija. Saksofonistina Hartikainen on intohimoinen instrumentalisti, joka pyrkii jatkuvasti puskemaan soittimensa (ja itsensä) äärirajoja yhä laajemmalle.  
  
Heli Hartikaisen teos CHRONOVARIATIONS esitetään lauantaina 15. maaliskuuta Porvoon Taidehallissa.  
  
CHRONOVARIATIONS teos yhdistää luovalla tavalla akustisia ja elektronisia ääniä. Levyn äänityksissä hyödynnettiin helsinkiläiseltä romuttamolta haalittuja metallilevyjä ja -putkia, joihin kiinnitettiin elektromagneettisia aktuaattoreita. Aktuaattorit muuntavat värähtelyn avulla metalliromut resonoiviksi kaiuttimiksi, joiden äänellisiin ominaisuuksiin kuuluu niin upeita yläsävelresonansseja kuin rajuja säröjäkin. Levy äänitettiin Nousiaisten keskiaikaisessa Pyhän Henrikin Kirkossa, jonne nämä kaiutinobjektit sijoitettiin ympäriinsä eri korkeuksille. 3d-äänitystekniikka tallensi tilallisen äänen tarkasti, ja kuulokkeet päässä voit kuulla eri metalliobjektien äänen juuri siitä suunnasta, missä ne äänitystilassa sijaitsivat.  Levy on herättänyt huomattavaa kansainvälistä kiinnostusta ja kerännyt ylistäviä arvioita. Albumi on Vuoden Jazz 2024 -ehdokkaana Emma Gaalassa.  
  
LA 15.3.2025 klo 17  
Heli Hartikainen: CHRONOVARIATIONS  
Liput 15 / 10 € (myyntiin 27.1.2025)  
Paikka: Porvoon Taidehalli  
(Taidetehdas 2krs)  
Kesto: n. 1 h, ei väliaikaa
