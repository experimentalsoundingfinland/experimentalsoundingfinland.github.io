---
layout: post
title: "JEREMY YOUNG (CAN), LAU NAU QUADRAPHONIC, DJ ARTSY"
date: 2026-02-26T19:00:00+02:00
event_start: 2026-02-26T19:00:00+02:00
event_end: 2026-02-26T22:00:00+02:00
venue: "Toinen Kerros"
address: "Nokiantie 2-4, 2. krs"
ics_file: "2026-02-26-u5hv4ecn.ics"
created_date: 2026-01-28T10:19:26.000Z
---

Lau Nau ja kanadalainen Sontag Shogun julkaisivat kesällä 2025 yhteislevyn "Päiväkahvit" (Beacon Sound). Yksi Sontag Shogunin jäsenistä, Jeremy Young, saapuu helmikuussa Suomeen yhteiskiertueelle Lau Naun kanssa.  
  
Jeremy Young on analogisen elektronisen nauhamusiikin tekijä Tiohtià:kesta (Montreal), Quebecistä. Hän on lisäksi jäsenenä kokeellisessa runo/äänitaideryhmässä Cloud Circuit, elektroakustisessa triossa Sontag Shogun sekä library music-triossa Associated Sine Tone Services. Youngin improvisaatiotekniikat perustuvat sattumanvaraisuuteen, kosketukseen sekä deep listening-tekniikkaan. Young käyttää musiikissaan siniaalto- ja neliöaalto-oskillaattorijärjestelmiä, magneettinauhaluuppeja, suodatettua radiosignaalia, elektromagneettisia kenttiä sekä foley-vaikutteisia ääniä vahvistetuista pinnoista ja esineistä. Hänen lähestymistapansa perustuu äänisignaalin fyysisen käsittelyn yhdistämiseen monitahoisen musiikillisen sisällön kanssa. Näin syntyy äänellisiä kertomuksia, joissa kuulee jälkiä tallennus-, editointi- ja toistovälineistä. Helsingissä Young esittää hänen vuonna 2025 julkaistuihin levyihinsä Cablcar (Halocline Trance) ja Masses (We, Here & Now!) perustuvia teoksia.  
  
Lau Nau tekee elektroakustisuuden ja lauluntekijyyden rajoilla liikkuvaa musiikkia käyttäen soittiminaan modulaarisyntetisaattoria, laulua, kenttänauhoituksia, vesiaiheita ja akustisia soittimia. Hän on julkaissut yhteensä kymmenittäin soololevyjä ja yhteisjulkaisuja kansainvälisillä levymerkeillä sekä keikkaillut aktiivisesti ympäri maailmaa, mm. Tokion Super Deluxessa, San Franciscon the Labissa sekä New Yorkin Pioneer Worksissa. Lau Nau on myös tunnettu Jussi-palkitusta elokuvamusiikistaan, monikanavaisista ääni-installaatioistaan sekä kollektiivisista kuuntelutyöpajoistaan. Tässä konsertissa hän esittää nelikanavaisen teoksen.  
  
[https://www.facebook.com/events/1626716028320469](https://www.facebook.com/events/1626716028320469)
