---
layout: post
title: "Oakahtoakseh - KATABASIS at Kapsäkki w/ Ruusuriimu"
date: 2025-05-28T18:30:00+03:00
event_start: 2025-05-28T18:30:00+03:00
event_end: 2025-05-28T23:00:00+03:00
venue: "Kapsäkki"
address: "Hämeentie 68, Helsinki"
ics_file: "2025-05-28-sl052lq7.ics"
created_date: 2025-05-22T14:30:25.000Z
---

Katabasis (kreik. κατάβασις, "laskeutuminen"): matka manalaan, erityisesti antiikin kirjallisuudessa, jossa päähenkilö kuten Odysseus vierailee kuolleiden valtakunnassa. Laajemmassa merkityksessään termi viittaa mytologioissa ja uskonnoissa esiintyviin matkoihin tuonpuoleiseen. Vertauskuvallisesti katabasis kuvaa syvällistä, usein koettelemusten sävyttämää matkaa, josta palataan muuttuneena.  
  
Musiikkiteatteri Kapsäkissä koetaan kollektiviinen katabasis, kun erikoismusiikkiyhtye Oakahtoakseh kartoittaa väylän ensin pimeyteen ja sieltä – toivottavasti – takaisin valoon. Livenä yhdeksänhenkiseksi koneistoksi kasvava bändi tekee paluun esiintymislavoille 28.5. helatorstain aattona, kun yhtye esiintyy kahden setin erikoiskeikalla Musiikkiteatteri Kapsäkissä. Illan avaa kokeellinen folk-yhtye Ruusuriimu.  
  
∴ AIKATAULU  
  
18:30 ovet  
19:00 Ruusuriimu  
20:00 Oakahtoakseh I: bändi  
21:00 Oakahtoakseh II: duo  
23:00 curfew  
  
∴ OAKAHTOAKSEH  
  
Vuosien 2019-2023 välillä helsinkiläisyhtye Oakahtoaksehin saattoi nähdä livenä isossa teatterisalissa, maanalaisessa squatissa, radio-observatorion kuvussa, metsän reunalla tai hotellin auditoriossa. Kolme studioalbumia julkaissut yhtye on kerännyt neljän tähden arvosteluita mm. Infernolta ja Desibeliltä, kun taas Rumba on kuvaillut bändin musiikkia "okkultistiseksi bluesiksi". YleX:n Uuden musiikin vaihtoehto sen sijaan on verrannut yhtyettä Paavoharjuun ja múmiin. Yhtyeen tuorein albumi "Musta kirja" ilmestyi keskikesän aattona 2024. Levyn folk-pohjainen ambient, mytologiaa sekä runoutta yhdistävä spoken word ja painostava post-industrial on suurella pensselillä maalaavaa tinkimätöntä musiikkia. Pelottavan ja kauniin välillä kulkeva Oakahtoakseh esiintyy Kapsäkissä sekä bändinä että elektronisesti, alkuperäisessä duo-muodossaan.  
  
Oakahtoakseh on:  
  
Otto Vahtola: puhe ja laulu  
Alec Havinmaa: elektroniikka  
  
Lempi Elo: polkuharmooni  
Leino Haapala: basso  
Joona Kinnunen: rummut  
Reko Kälkäjä: koskettimet  
Pinja Savijärvi: laulu, puhe ja koskettimet  
Aapo Soulanto: saksofoni ja puhaltimet  
Aaro Tirronen: kitara  
  
[https://oakahtoakseh.bandcamp.com](https://oakahtoakseh.bandcamp.com)  
[https://www.instagram.com/oakahtoakseh/](https://www.instagram.com/oakahtoakseh/)  
  
∴ RUUSURIIMU  
  
Ruusuriimu on helsinkiläinen kokeellinen folk-yhtye, jonka musiikissa neofolk-vaikutteet yhdistyvät spoken wordiin, elektroniikkaan ja rituaaliseen lauluun ja rummutukseen. Tämä äänimaailma ja mystiikkaa, hengellisyyttä sekä luontoa käsittelevät sanoitukselliset ja visuaaliset teemat yhdistyvät yhdeksi täysivaltaiseksi transsendentaalisen näkemisen ilmaisuksi.  
  
[https://ruusuriimu.bandcamp.com](https://ruusuriimu.bandcamp.com)  
[https://www.instagram.com/ruusuriimu/](https://www.instagram.com/ruusuriimu/)  
  
∴ LIPUT  
  
Liput 12 €  
  
Ennakkoliput:  
[https://fienta.com/fi/oakahtoakseh-katabasis-at-kapsakki](https://fienta.com/fi/oakahtoakseh-katabasis-at-kapsakki)  
  
Lippuja myydään myös ovelta, mikäli niitä on jäljellä.  
  
∴ ANNISKELU  
  
Tapahtuman ikäraja K-18. Musiikkiteatteri Kapsäkin yhteydessä toimiva Bistro K on auki illan ajan, ja teatterin permanto on anniskelualuetta. Huomioithan, että juomien vieminen on sallittua vain permantopaikoille, sillä teatterin parvi ei ole anniskelualuetta.  
  
∴ AIKA ↔ PAIKKA  
  
28.5.2025  
Musiikkiteatteri Kapsäkki  
Hämeentie 68, Helsinki  
  
∴ LISÄTIEDOT  
  
oakahtoakseh (at) gmail (piste) com
