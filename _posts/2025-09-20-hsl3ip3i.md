---
layout: post
title: "MAUNULA JAZZ 20.9."
date: 2025-09-20T16:30:00+03:00
event_start: 2025-09-20T16:30:00+03:00
event_end: 2025-09-20T22:00:00+03:00
venue: "Maunula-talo"
address: "Metsäpurontie 4, Helsinki"
ics_file: "2025-09-20-hsl3ip3i.ics"
created_date: 2025-09-02T12:55:52.000Z
---

MAUNULA JAZZ  
  
Live:   
LEMON DROP (17.00)  
SOLAR UNITY ENSEMBLE (18.15)  
JONATHAN BÄCKSTRÖM & AINO JUUTILAINEN (19.30)  
PEKKA TOIVONEN ENSEMBLE (20.45)  
  
Maunula-talo, Metsäpurosali  
Lauantaina 20.9. klo 16.30 - 22  
  
Vapaa pääsy, ikärajaton (anniskelualue erikseen)  
  
[https://www.facebook.com/events/1244550070644705](https://www.facebook.com/events/1244550070644705)  
  
*********************************************************************************  
  
Maunula-talossa on jälleen tarjolla jazzin ja improvisoidun musiikin ajankohtaisia virtauksia. Ikärajaton ja maksuton minifestivaali Maunula Jazz jatkaa vuosina 2019 ja 2020 järjestetyn Maunula Jazz Happeningin henkistä perintöä.  
  
Metsäpurosalin lavalle nousevat viime syksynä kehutun debyyttinsä Upstream julkaissut Solar Unity Ensemble, Puutooppera-teoksesta spesiaalin kvartettiversion sovittava Pekka Toivonen Ensemble, basisti Jonathan Bäckströmin ja sellisti Aino Juutilaisen tuore duokokoonpano sekä rumpali Joonas Leppäsen ja tanssija Karoliina Ginmanin muodostama Lemon Drop.  
  
LEMON DROP  
  
Rumpali ja säveltäjä Joonas Leppäsen ja tanssija ja koreografi Karolina Ginmanin muodostama Lemon Drop on liikkeen ja äänen väliseen dynamiikkaan keskittyvä, alitajunnasta, vapaasta assosiaatiosta ja ihmiskunnan ruumiinkulttuurista ammentava manifestaatio. Myrskyt ja intensiivinen hiljaisuus vuorottelevat, yllättäviä asioita tapahtuu. Äänien ja liikkeen välinen vuorovaikutus on intuitiivista. Piilotajunnasta ui ulos omituisia otuksia.  
  
SOLAR UNITY ENSEMBLE  
  
Solar Unity Ensemblen ilmaisu perustuu kollektiivisesti improvisoituun vapaaseen musiikkiin. Kokoonpanon musiikissa meditatiivinen kellunta yhdistyy juurevaan maanläheisyyteen ja korkeammalle kurottavaan intensiteettiin. Yhtyeen kehuttu debyyttilevy Upstream julkaistiin syksyllä 2024 Mustik Motel Musikin ja Ultraäänen yhteistyönä.  
  
JONATHAN BÄCKSTRÖM & AINO JUUTILAINEN  
  
Sellisti Aino Juutilainen & basisti Jonathan Bäckström vievät sinut matkalle, jossa jazz, improvisaatio ja nykymusiikki kohtaavat ainutlaatuisella tavalla. Luvassa jousisoitinten syviä sävyjä, yllätyksellisiä melodioita ja villiksi yltyvää improvisaatiota.  
  
PEKKA TOIVONEN ENSEMBLE  
  
Säveltäjänä, pianistina, graafikkona ja runoilijana tunnettu Pekka Toivonen tuo Maunula-taloon nelihenkisen kokoonpanonsa. Pekka Toivonen Ensemble esittää alkuvuonna 2025 julkaistun Puutooppera-teoksen materiaalista kvartetille varta vasten sovitettuja versioita.
