---
layout: post
title: "Sellosali: Lämpiöklubi: Heli Hartikainen - CHRONOVARIATIONS"
date: 2026-02-19T19:00:00+02:00
event_start: 2026-02-19T19:00:00+02:00
event_end: 2026-02-19T20:30:00+02:00
venue: "Sellosali"
address: "Soittoniekanaukio 1 A, 02600 Espoo"
ics_file: "2026-02-19-kagrsfr2.ics"
created_date: 2026-01-09T09:01:04.000Z
---

Heli Hartikainen on rajoja rikkova saksofonisti, klarinetisti, säveltäjä ja äänitaiteilija. Suomen kokeellisen musiikin ja ambient jazzin kentillä rohkeimpiin improvisoijiin kuuluvan Hartikaisen musiikissa leikittelevät soinnilliset tekstuurit ja hypnoottiset, muuntuvat äänikentät. Hartikainen tuo Sellosalin lämpiöklubille Chronovariations-projektinsa, jossa tenorisaksofonin ääntä täydentävät yleisön ympärille sijoitetut, elektromagneettisilla aktuaattoreilla soivat metallilevyt ja -putket.  
  
Hartikaisen debyyttisooloalbumi Chronovariations on teos tenorisaksofonille, live-elektroniikalle ja soiville metalliobjekteille. Teoksessa akustinen ja elektroninen ääni limittyvät ja luovat variaatioiden ketjuja, äänimassoja ja -maisemia. Levyllä soivat saksofonin lisäksi helsinkiläiseltä romuttamolta valikoidut metallilevyt ja -putket, jotka muuntuvat resonoiviksi äänilähteiksi. Väkevästi soivien metalliromujen äänellisiin ominaisuuksiin kuuluvat niin upeat yläsävelresonanssit kuin rajusti vavahtelevat särötkin.  
  
CHRONOVARIATIONS palkittiin Suomen Arvostelijain Liiton Kritiikin Kannukset -palkinnolla 2025 vuoden suurimmasta taiteellisesta läpimurrosta ja oli ehdolla vuoden 2024 parhaan jazz-albumin Emma-palkinnonsaajaksi.  
  
Työryhmä:  
Heli Hartikainen, tenorisaksofoni, sävellys, konseptointi  
Esther Calderón Morales, live-elektroniikka ja ohjelmointi  
Kaj Mäki-Ullakko, ääniteknikko  
  
Liput: [https://www.lippu.fi/artist/heli-hartikainen/#calendar-start=2026-02](https://www.lippu.fi/artist/heli-hartikainen/#calendar-start=2026-02)
