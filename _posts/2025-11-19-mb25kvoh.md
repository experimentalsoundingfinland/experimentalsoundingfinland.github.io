---
layout: post
title: "RETURN OF MENTAL ALASKA JAZZ EXTRAVAGANZA Live: PASSED FUTURIST / ANNA-SOFIA ANTTONEN / FERNETTI"
date: 2025-11-19T19:00:00+02:00
event_start: 2025-11-19T19:00:00+02:00
event_end: 2025-11-19T22:00:00+02:00
venue: "Playhouse Bar"
address: "Nokiantie 2-4"
ics_file: "2025-11-19-mb25kvoh.ics"
created_date: 2025-10-13T14:28:26.000Z
---

Liput 15e (työttömät/vähävaraiset/opiskelijat 10e)  
  
PASSED FUTURIST  
Passed Futurist (Heikki Hautala, Touko Santamaa) vyöryttää ilmoille enemmän tai vähemmän vapaata musiikkia. Mental Alaskaan kokoonpano saapuu puhallinsoittaja Ville Jolangin (mm. Rauhan Orkesteri, Dxxxa D & Nukkehallitus) kanssa.  
  
ANNA-SOFIA ANTTONEN  
Anna-Sofia Anttosen musiikissa yhdistyvät herkkäviritteiset sävyt, kerrostunut elektroniikka sekä hupsukin pillipiiparismi. Saksofonien rinnalla hän soittaa yhteistyössä Armi Tevan kanssa syntyneitä keraamisia Kukkapilli-huiluja. Huilujen mikrotonaalinen viritys ja mielikuvitukselliset muodot kuten kukat, linnut, eläimet, oliot, vievät kuulijan matkalle mielikuvituspaikkaan, jossa saa herkistellä ja hölskyä mukana. Teokset tarkastelevat pillinsoittajan kehollisuutta sekä hengittämisen ja sen pidättämisen tiloja.  
  
FERNETTI  
Ei trio, ei kvartetti... vaan Fernetti! Vieno Järventausta (dr.), Hermanni Ylitepsa (b.) ja Taneli Viitahuhta (sax.) ovat tislanneet vahvasti rullaavaa free-rohtoa, jossa maistuvat 70-luvun New York loft scenen vikurointi, 80-luvun provinsiaalinen punk jazz energy ja 90-luvun breakbeat.
