---
layout: post
title: "Bacchanal of Hörselberg – elektroakustinen installaatio"
date: 2026-02-07T19:00:00+02:00
event_start: 2026-02-07T19:00:00+02:00
event_end: 2026-02-08T20:30:00+02:00
venue: "Helsingin Taidehalli"
address: "Nevanderinkatu 3, Helsinki"
ics_file: "2026-02-07-g91qim0u.ics"
created_date: 2026-01-12T09:13:47.000Z
---

Bacchanal of Hörselberg on Walter Sallisen ja Kaj Mäki-Ullakon elektroakustinen installaatio kamariorkesterille, live-elektroniikalle ja kaiuttimille. Teoksen esittää kamariorkesteri Avanti! kaiutinasetelman kanssa.  
  
Teoksessa akustinen orkesteri muuntautuu moniääniseksi livesampleriksi, joka laukaisee perinteisen orkesterisoiton päälle soittoon reagoivan ja itseään kommentoivan äänikudoksen. Esityksen aikana yleisö voi liikkua vapaasti Taidehallin näyttelytiloissa.  
  
Teoksen nimi viittaa Baijerin kuninkaan Ludwig II:n (1845–1886) rakennuttamaan, Linderhofin linnan puistossa sijaitsevaan Venusluolaan. Prameaksi suunniteltu, tekojärvellä, tippukivijäljitelmillä ja kiiltävillä pinnoilla varustettu luola pyrki jäljittelemään Richard Wagnerin Tannhäuser -oopperan ensimmäistä näytöstä.  
  
Bacchanal of Hörselberg -teoksessa orkesterin soittama pseudo-wagneriaaninen musiikki saa – Venusluolan yliampuvuudesta ja tahattomasta kitsch-henkisyydestä inspiroituneena – kaiuttimista levittäytyvän “kuorrutteen”. Törmäyttämällä orkesteri oman alter egonsa kanssa, teos pyrkii läpivalaisemaan klassisen orkesterimusiikin nykykonnotaatioita ja -olemusta.  
  
INFO  
Helsingin Taidehalli, Nervanderinkatu 3, 00100 Helsinki  
  
La 7. & su 8.2. | Ovet klo 19.00. Tapahtuma päättyy n. klo 20.30  
  
Liput 12,50-25 € / Museokortilla 22,50 €  
[www.avantimusic.fi](http://www.avantimusic.fi)
