---
layout: post
title: "Kalevan Erikois IV"
date: 2026-01-16T19:30:00+02:00
event_start: 2026-01-16T19:30:00+02:00
event_end: 2026-01-16T22:00:00+02:00
venue: "Huurupiilo"
address: "Nyyrikintie 4, Tampere"
ics_file: "2026-01-16-hl4d5aat.ics"
created_date: 2026-01-09T12:29:34.000Z
---

Kalevan Erikois on sarja pieniä tapahtumia. Perjantaina 16.1. soittaa LEHKOHO sekä Sumuposauttaja. Sisäänpääsy ei maksa, mutta keräämme vapaaehtoista kolehtia illan artisteille.  
>Free entry – voluntary donation for the artists<  
  
Sumuposauttaja on jo yli kymmenen vuoden ikään ehtinyt Sami Aleksi Keinäsen sooloprojekti. Suomalaisen makuuhuone-elektron pioneeriksikin tituleeratulta SP:ta on julkaistu useita kasetillisia pääosin instrumentaalista heart beat musaa, pari vinyylillistä laulettua, ambient-househenkistä nu discoa sekä viimeisimpänä kokoelma-cd Out of Style (2025), joka paketoi tekijän ensimmäisen vuosikymmenen lyriikkavetoisella, pop-musiikkia sisältävällä kollaboraatioalbumilla. Vuonna 2026 julkaistaan ensimmäinen Sumuposauttaja Bandin levy. Kalevan Erikois -klubille SP saapuu sähkökitaran ja luupperin kanssa. Hänen setissään kuullaan enimmäkseen uutta, julkaisematonta musiikkia, joka haahuilee tuttuun tapaan jossain haaveen ja toden välimaastossa.  
  
LEHKOHO -duo  
V. Lehko - saksofoni, klarinetti, esineet  
J. Koho - eloelektroniikka, esineet, preparoitu lyyra  
Vesa Lehko on kiinnostunut musiikin ja erilaisten ääni-ilmiöiden rajojen tutkiskelusta improvisaation kautta. Puupuhaltimien,  löydettyjen äänten ja objektien soittamisen lisäksi hän pyörittää Helsingin Merihaassa toimivaa kokeellisen musiikin, improvisaation ja äänitaiteen Rahina-klubia. J. Koho lähestyy ääntä, äänilähteitä, soittimia ja soittamista tilanteen mukaan. Hänen työskentelyään siivittää usein ääniin kohdistuva ihmetys ja niiden tuottama ilo. LEHKOHO -duon vapaaseen soittoon pohjautuvassa musiikissa eri tavoin tuotetut äänet yhdistyvät kudelmiksi, jotka löytävät paikkansa sävelletyissä rakenteissa.  
  
[https://on.soundcloud.com/mDYRkw4McntZdxGpCf](https://on.soundcloud.com/mDYRkw4McntZdxGpCf)
