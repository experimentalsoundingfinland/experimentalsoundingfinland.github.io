---
layout: post
title: "Nic Krog: ’Perfect Pattern’, Sallinen & Maunuksela: ’Prosessi’"
date: 2025-05-30T18:30:00+03:00
event_start: 2025-05-30T18:30:00+03:00
event_end: 2025-05-30T20:00:00+03:00
venue: "Bar tÿpo"
address: "Lintulahdenkatu 3, 00530 HELSINKI"
ics_file: "2025-05-30-a2dvkpin.ics"
created_date: 2025-05-14T10:43:11.000Z
---

Bar tÿpon toukokuinen alkuilta tarjoaa harvinaista herkkua kerronnallisen ja käsitteellisen klubimusiikin ystäville.  
  
Tanskalaisen äänitaiteilijan Nic Krogin aiemmin tänä keväänä ilmestynyt audiodraamallinen albumijulkaisu ’Perfect Pattern’ (Psychic Liberation 2025) kietoo yhteen kertomuksen kotielämän dynamiikasta, queer-suhteista, hygieniakäytännöistä, rutiineista, rituaaleista ja kontrollista.  
  
Tapahtumassa kuultava ja ainutkertaiseksi jäävä liveversio teoksesta sekä laajentaa että erkanee Nic Krogin omaleimaisesta ja arvaamattomasta tyylistä, jossa bassovoittoinen klubimusiikki kietoutuu kapinalliseen äänitaiteeseen ja spoken wordiin vahvistaen Krogin hurmaavaa outsider-identiteettiä.  
  
Illan aikana kuullaan myös äänitaiteilija Walter Sallisen albumikokonaisuus ’Stromatography’, joka on alunperin sävelletty osaksi Klaus Maunukselan kirjoittaman Prosessi -romaanin (Kosmos 2024) binauraalista äänikirjaa.  
  
Prosessi on todistajanlausunto elämästä tanssilattialla ja yhdestä historian hetkestä, joka ei koskaan enää palaa. Kieltä ja aineksiaan notkeasti miksaava esseeromaani kuljettaa lukijan läpi Berliinin teknohelvetin.  
  
Tummansävyisiksi droneiksi piirtyvät äänelliset muistumat tanssilattialta muovautuvat osaksi Sallisen livesettiä, joka sisältää myös kerronnallisia otteita äänikirjasta.  
  
Linkkejä:  
[https://psychicliberation.bandcamp.com/album/perfect-pattern](https://psychicliberation.bandcamp.com/album/perfect-pattern)  
[https://nickrog.net/](https://nickrog.net/)  
[https://virateme.bandcamp.com/album/prosessi](https://virateme.bandcamp.com/album/prosessi)  
[https://www.waltersallinen.com/](https://www.waltersallinen.com/)
