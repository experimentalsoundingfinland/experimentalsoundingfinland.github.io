---
layout: post
title: "Mental Alaska: Anla Courtis (ARG), Aprapat"
date: 2025-02-15T18:00:00+02:00
event_start: 2025-02-15T18:00:00+02:00
event_end: 2025-02-15T21:30:00+02:00
venue: "Äänen lumo"
address: "Nokiantie 2-4, Helsinki "
ics_file: "2025-02-15-u529c9ph.ics"
created_date: 2025-01-26T20:06:26.000Z
---

Live:  
ANLA COURTIS (ARG)  
APRAPAT  
  
Liput 10€  
  
Mental Alaska tapahtuu helmikuussa ensimmäistä kertaa Äänen Lumon hallinnoimassa uudessa äänitaidetilassa Helsingin Vallilassa. Esiintymään saapuvat argentiinalainen Anla Courtis sekä Satatuhatta-levymerkin taustalla vaikuttavan Vilho Koiviston Aprapat-projekti.  
  
*******************************  
  
ANLA COURTIS (ARG)  
Alan (Anla) Courtis, legendaarisen Reynols-yhtyeen perustajajäsen, työskentelee väsymättä äänitaiteen, elektroakustisen musiikin, drone- ja noise-musiikin, improvisaation ja sävellyksen parissa.  
Hänen musiikissaan on aina läsnä vahva kokeellisuus ja sen elementteinä voivat olla mm. preparoidut äänet, nauhamanipulaatiot, kenttätallenteet, live-elektroniikka, esineet tai syntetisaattorit. Courtis käyttää konserteissaan myös perinteisiä soittimia sekä itse rakentamiaan epätavallisempia soittimia, kuten kieletöntä kitaraa.  
Courtis on ollut residenssitaiteilijana muun muassa EMS:ssä (Tukholma), GRM:ssä (Pariisi) ja Cafe Oto:ssa (Lontoo). Hänen diskografiansa kattaa yli 500 julkaisua sekä soolona että kollaboraatioina. Tunnetuimmista yhteistyökumppaneista mainittakoon vaikka Pauline Oliveros, Phill Niblock, Keiji Haino, Merzbow, Lee Ranaldo ja Jim O'Rourke.  
  
APRAPAT  
Aprapat eli Vilho Koivisto on noiseartisti, joka tunnetaan yksityiskohtaisen tarkasta metalliromumelusta sekä analogisista nauhamanipulaatioista. Aprapat on julkaissut useita kiiteltyjä albumeja eri levy-yhtiöillä ympäri maailmaa. Aprapatin live-setti ulottuu kokonaisvaltaisesta ja karkeastakin tykittelystä synkempiin ja rauhallisempiin äänimaisemiin. Aprapat yhdistää musiikissaan saumattomasti käsityötaidon ja draaman tajun. Koivisto on myös riemukkaan harsh noise-duo The New Boyfriendsin jäsen. Melun tekemisen ohella Koivisto pyörittää tuotteliasta Satatuhatta-levymerkkiä.  
************  
Valitettavasti tila, jossa tapahtuma järjestetään, ei ole täysin esteetön. Pääovelle on luiska, mutta sen jälkeen sisällä on 3-5 askelmaa, ja niiden vieressä oleva luiska on liian jyrkkä, jotta sitä voisi nousta yksin pyörätuolilla. 2. kerrokseen sitten hissillä, mutta hissille ei pääse ilman, että joku avaa oven. Tule siis jonkun kanssa, joka voi auttaa, tai ota yhteyttä järjestäjään, niin he auttavat.
